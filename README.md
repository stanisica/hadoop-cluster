# Анализа тржишта електронске трговине

## 1. Домен
Електронска трговина омогућава компанијама и појединцима да врше куповину и продају производа или услуга путем интернета, без
физичке присутности на локацији на којој се ти производи или услуге нуде. Како је интересовање за ову грану привреде расло,
тако се проширивао и њен домен. Уопштено говорећи, у домен
електронске трговине могу се сврстати све активности које
корисници предузимају током њиховог искуства на одређеној интернет
платформи. Ради поједностављања домена пројекта, разматраће се
само акције везане за прегледање производа, додавање или брисање
производа из дигиталне корпе, као и вршење трансакција.

## 2. Мотивација
Због   своје   практичности,   доступности   и   глобалног   досега,
електронска   трговина   доживљава   експоненцијалан   раст   у   протеклим
годинама.   Eкспанзија   ове   индустрије   довела   је   до   значајног
повећања конкуренције на тржишту. У оваквом окружењу, компаније и
појединци приморани су да пронађу иновативне начине за издвајање и
опстанак на тржишту. Временом, у пракси се показало да разумевање
понашања   корисника   током   процеса   куповине   директно   утиче   на
успешност електронског пословања. Управо зато, циљ ове анализе је
боље разумевање овог понашања ради побољшања корисничког искуства,
а самим тим и успешности интернет продаје.

## 3. Пакетна обрада података
Централна идеја пакетне обраде историјских података је стицање
увида   у   понашање   корисника   током   интеракције   са   системом,
конкретно приликом извршавања трансакција. Анализом овог понашања,
стиче се увид у потенцијалне препреке које могу ометати корисника
у његовој намери да успешно обави куповину. У наредним секцијама
налази се опис скупа података који ће бити коришћен за пакетну
обраду, као и неколико упита на које пакетна обрада треба ефикасно
да одговори.

### 3.1 Опис скупа података
Скуп   података преузет   је   са   сајта
Kaggle.com.  Изабрани   скуп   садржи   податке   који   описују   понашање
корисника приликом интеракције са системом. Подаци су прикупљани
током седам месеци, конкретно у периоду од октобра 2019. до априла
2020. године. Подаци потичу из компаније која се бави интернет
продајом производа из различитих категорија. Сваки ред у датотеци
представља   догађај.   Сваки   догађај   је   у   вези   са   корисником   и
производом. Поменута веза је типа више према више.

## 4. Обрада података у реалном времену
Прикупљање   и   обрада   података   у   реалном   времену   омогућава
праћење активних трендова на тржишту. Анализа ових података може
бити корисна приликом доношења одлука о прилагођавању пословних
стратегија   спрам   стварних   дешавања   на   тржишту.   Уколико   се   ове
промене   уведу   у   право   време,   значајно   могу   побољшати   успешност
пословања. У наредним секцијама налази се опис скупа података који
ће бити коришћен за обраду података у реалном времену, заједно са
неколико питања за која се очекује ефикасан одговор.

### 4.1 Опис скупа података
Скуп   података преузет   је   са   сајта
Kaggle.com.  Овај   скуп   података   садржи   информације   о   онлајн
поруџбинама на територији Сједињених Америчких Држава. Конкретно,
реч је  о поруџбинама  на велико.  Иако су  ово такође  историјски
подаци,   модификацијом   вредности   колоне   која   уводи   временску
димензију симулирано је пристизање података у реалном времену.

## 5. Приказ архитектуре
![alt text](https://github.com/stanisica/hadoop-cluster/blob/main/spec/arhitektura.png?raw=true)
